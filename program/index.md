---
layout: program-post
title: Programové body
description: Pavel Ondrůj - volební program kandidáta do senátu
keywords: program, senát
rbar: fb
---

# Pavel Ondrůj

## Region bohatší a krásnější 

#### Aktivně se zasadím o přehlednější stavební zákony  

V dnešní uspěchané době s narůstajícím počtem obyvatel je potřeba zpřehlednit a zjednodušit stavební zákony, které by umožňovaly regionům i soukromým stavebníkům jednodušší rozvoj týkající se výstavby bytů nebo infrastruktury, to vše s ohledem na šetrnost k přírodě.

#### Potřebujeme chránit naši krajinu před suchem

Nedostatek vody v krajině vyřeší jedině podpora jejího zadržování, péče o ekosystémy a vývoj nových technologií.

## Podpora podnikání a poctivé práce 

#### Nižší daně a více peněz pro lidi

Občané by měli mít možnost podržet si u sebe co nejvíce peněz. Toho lze dosáhnout snížením zdanění práce, respektive zrušením superhrubé mzdy a postupným zvyšováním minimální mzdy.

#### Podpořím rozvoj lokálních malých a středních podniků

Je potřeba podpořit svobodu podnikání způsobem, který by umožnil malým a středním podnikům se nerušeně rozvíjet beze strachu z byrokratické šikany státu a tím podpořit ekonomiku jako je tomu například v Německu, kde malé a střední, zejména rodinné podniky, jsou tahouni ekonomiky. K tomu je potřeba odstranit nadbytečnou byrokratickou zátěž – například umožnění založení korporací za pouhý jeden den.

#### Obecná podpora podnikání (podpora podnikání a zrušení EET)

Je nutné zbavit podnikatelé nálepek jakožto zbohatlíků a zlodějíčků a začít je více vnímat jako zodpovědné osoby s velkým přínosem pro ekonomiku. K tomu je potřeba odstranit expanzi EET mezi malé řemeslníky nebo také e-shopy.

## Kvalitní zdravotnictví 

#### Transparence a kvalita zdravotnictví a péče o pacienty

Budu dohlížet, aby nedocházelo k neprůhledným transakcím týkající se zdravotních materiálů jako se tomu děje. K tomu je potřeba transparentní financování, aby bylo možné prosazovat zájmy a zdraví pacienta místo velkých farmaceutických společností.

Budu dohlížet na zlepšení kvality zdravotnických služeb. Pacient by měl mít možnost strávit pobyt ve zdravotnickém zařízení bez vnějších rušivých elementů a také mít možnost obdržet kvalitní stravu.

Z opačné strany je potřeba změnit finanční ohodnocení a pracovní podmínky zdravotnického personálu, které považuji za nedostatečné v komparaci se společenskou odpovědností za naše zdraví.

## Důstojné životní podmínky 

#### Podpora sociálních pracovníků

Je bezpochyby nutné ocenit práci sociálních pracovníků, které se mnohdy vyrovnávají vyčerpávající práci zdravotníků. Je potřeba zlepšit jejich finanční ohodnocení, které by se mělo co nejlépe vyrovnat s úsilím a prací, kterou do svého povolání projektují.

#### Omezení obchodu s chudobou

Je potřeba  masivně podpořit výstavbu obecních sociálních bytů namísto jednoduše zneužitelného doplatku na bydlení.

## Kultura bez bariér

#### Ochrana kulturního bohatství i pro další generace

Je potřeba dohlížet na to, aby při jakékoliv změně okolí v památkové péči byl zohledněn názor odborníků a došlo ke uskutečnění architektonických soutěží pro takovéto nové veřejné stavby.

#### Svobodná kultura – Stop OSA a jiným kolektivním správcům

Budu podporovat odstranění plošných poplatků, které zvýhodňují komerčně úspěšné subjekty a zatěžují veřejné rozpočty. Podpořím zrušení povinnosti oznamovat kulturní vystoupení OSA a její oprávnění vybírat poplatky i za nezastupované tvůrce.