---
date: 2020-08-27
category: blog
#tags: general
layout: post
title: Podpořte Pavla Ondrůje do Senátu!
author: Piráti Olomoucký kraj
authorId: 
image: posts/2020-08-27-podporte-pavla-ondruje-do-senatu.jpg  #751x422 pixelu
---

Přerov, 28. 8. 2020 - Do Senátu za Piráty kandiduje manažer kultury Pavel Ondrůj. Svůj volební obvod 63 zná víc než důvěrně. V Přerově se narodil a vyrůstal. Na Přerovsku a Hranicku více než 30 let organizuje velké kulturní akce. Podporuje kulturní rozmanitost a hájí práva jednotlivce. 

Pavel Ondrůj chce být v Senátu především hlasem voličů a prosazovat pirátské hodnoty, jako jsou transparentnost, hospodárnost a jasná pravidla pro všechny. Místopředseda Poslanecké sněmovny a místopředseda Pirátů Vojtěch Pikal mu vyjádřil svou jasnou podporu.

Podle Pikala spočívá síla kandidáta v místní znalosti problémů a schopni je řešit, bohatých zkušenostech i zapálení pro věc: „Naším kandidátem je ostřílený a úspěšný pořadatel kulturních a benefičních akcí na Přerovsku a Hranicku, který neúnavně pracuje pro lidi a věřím, že při jeho působení v Senátů dokáže pomáhat svému regionu ještě více.“

Mezi priority Pavla Ondrůje patří ochrana krajiny před suchem, jednodušší stavební zákon i podpora malých a středních podniků. Chce také lepší transparentnost a kvalitu zdravotnictví a péče o pacienty. Myslí si, že je třeba změnit i finanční ohodnocení a pracovní podmínky zdravotnického personálu. Podporuje výstavbu sociálních bytů místo doplatku na bydlení.