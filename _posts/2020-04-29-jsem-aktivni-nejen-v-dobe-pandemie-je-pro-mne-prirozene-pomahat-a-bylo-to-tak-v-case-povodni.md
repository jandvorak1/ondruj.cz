---
date: 2020-04-29
category: blog
#tags: general
layout: post
title: Jsem aktivní nejen v době pandemie, je pro mne přirozené pomáhat a bylo to tak v čase povodní
author: Pavel Ondrůj
authorId: 
image: posts/2020-04-29-jsem-aktivni-nejen-v-dobe-pandemie-je-pro-mne-prirozene-pomahat-a-bylo-to-tak-v-case-povodni.jpg  #751x422 pixelu
---
Přerov, 29. 4. 2020 – Na začátku pandemie koronaviru jsem si vzpomněl na období povodní. Lidé nevěděli, co dělat a bylo třeba jakékoliv pomoci. Tehdy jsem uspořádal sbírku na podporu jedné ze škol, která byla zasažena povodní. Proto jsem nyní neváhal, a stejně jako předtím jsem začal pomáhat tam, kde je třeba a těm, kteří pomoc potřebují. 

Společně s mými kolegy denně od propuknutí pandemie vozíme do přerovské nemocnice z místní kavárny Nebe počká  v průměru 5 litrů kvalitní filtrované kávy pro sestřičky a pracovníky v odběrových místech a stanech. Kromě toho jsme zprovoznili také 3D tiskárnu a aktivně tiskneme ochranné štíty, kterých jsme rozdali již více než 100 kusů. Tyto štíty pomáhají nejenom sociálním pracovnicím, ale také na základních školách či ve střediscích, kde se starají o nevidomé. 

Konkrétně jsem zatím daroval štíty: pro Pečovatelský dům v Hranicích a Starém Jičíně, pro obec Bochoř, Býškovice, Dolní Újezdec, Buk a Bělotín a také pro základní školu 1. máje v Hranicích nebo základní školu v Odrách, štíty také pomohou průvodcům v přerovském muzeu nebo pracovnicím ve středisku SONS. Ostatně kontaktoval jsem také pana primátora a nabídl jsem svou pomocnou ruku, kterou však bohužel odmítl. Proto neúnavně kontaktuji starosty a pečovatelské domy a snažím se být co nejvíce nápomocen. 

Až vše skončí chci pro naši zemi a náš krásný region, aby nespadl zpět do “normálu”. Vidíme, že nyní lze komunikovat s úřady pomocí e-mailu, najednou jde pracovat z domova, studovat vzdáleně či podporovat živnostníky. Nesmíme se vrátit do zaběhlých kolejí zadrhlé země s nefunkční digitalizací, zkostnatělou ekonomikou a špatně mířenými investicemi. Berme současnou krizi jako příležitost! Máme plán, jakými kroky naši zemi nastartovat. Budoucnost řešíme teď.
